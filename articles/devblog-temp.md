# Visual Devblog - #002

<div align="center"><img src="https://i.imgur.com/6iNBset.png" alt="Visual Roleplay logo"/></div>

<div style="text-align: justify;">
Il lavoro su Visual Roleplay prosegue giorno per giorno dietro le quinte, ed è già ora di mostrarvi un nuovo devblog. In quanto giocatori, conosciamo bene le nostre esigenze e ciò che ci aspettiamo da un server roleplay; per questa ragione, ogni qualvolta che mettiamo mano alla gamemode lo facciamo con l'ottica di introdurre sistemi e dinamiche di gioco con cui ci troveremmo noi stessi a nostro agio.

Questo aggiornamento porta con sé molteplici novità: un sistema business interamente ammodernato ed ottimizzato, un sistema di GUI dinamico battezzato VisualUI, un sistema outfit e tatuaggi per permettere la miglior personalizzazione possibile del vostro personaggio, il pacchetto Visual Premium ricco di features aggiuntive, e molte altre migliorie QoL (Quality of Life) sulla gamemode. Buona lettura.
</div>

## VisualUI

<div align="center"><img src="https://i.imgur.com/Qc2zhSW.png" alt="Visual Roleplay logo"/></div>

<div style="text-align: justify;">
VisualUI è una libreria scritta in Typescript che permette di realizzare rapidamente menu responsive e user-friendly con contenuti dinamici. Trae ispirazione dalla celebre libreria NativeUI, servendosi di uno stile più pulito e di facile utilizzo che consente di migliorare facilmente le interazioni con i sistemi di gioco. Oltre a mettere a disposizione un'elevata personalizzazione dei contenuti rispetto a NativeUI, VisualUI si distingue per la sua spiccata intuitività. Grazie a questa caratteristica, infatti, i menu di gioco rimangono fedeli al design originale di Grand Theft Auto V e mantengono uno stile neutro, adattabile alle circostanze.

Grazie all'introduzione di VisualUI, gran parte del nostro lavoro inerente con lo sviluppo delle interfacce viene facilitato. Il roleplay è questione di immaginazione, ma l'immaginazione va stimolata. Nei nostri occhi c'è sempre l'esigenza di mantenere la più alta immersività possibile, dalle cose apparentemente più insignificanti fino a quelle più immediate.
</div>

## Customizzazione personaggio
<div style="text-align: justify;">
La caratterizzazione del personaggio è semplice e completa. Vai a un Binco od un qualsiasi altro negozio di abbigliamento e hai davanti a te ogni tipo di possibilità: accessori, orecchini, pantaloni, bracciali, maschere, cappelli, occhiali, orologi, scarpe e zaini. Cosa indosserà oggi il tuo personaggio? Puoi deciderlo tra una vasta gamma di scelte e puoi salvare ciascun set di abiti assegnando loro uno slot, facoltativamente anche un nome. In aggiunta all'abbigliamento, siamo riusciti a comporre una lista esclusiva di tutti i tatuaggi presenti in Grand Theft Auto V, così come sono stati disegnati dalla Rockstar Games; se non bastasse, ciascuno di essi ha un nome, che siamo riusciti ad estrarre direttamente dai file di gioco. Ad ogni modo, ogni tatuaggio è permanente e cambiare outfit non permetterà di cambiarli; ciò significa che il tuo personaggio potrebbe essere riconosciuto anche sulla base dei suoi tatuaggi. Abbiamo parlato abbastanza, possiamo chiudere la presentazione di questo sistema con una chicca.
</div>
<br>
<div align="center" style="overflow:hidden; padding-bottom:56.25%; position:relative; height:0;">
	<iframe style="left:0; top:0; height:100%; width:100%; position:absolute;" width="420" height="315" src="https://www.youtube.com/embed/935Wat-HT6E" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

## Messaggio di chiusura
<div style="text-align: justify;">
Per adesso è tutto. Non vediamo l'ora di potervi comunicare molti altri interessanti dettagli inerenti alla gamemode. Come sempre, vi invitiamo a partecipare attivamente al nostro Discord per fare conoscenza della nostra community e ricevere tutte le novità in anticipo. Ci vediamo al prossimo update!
</div>
